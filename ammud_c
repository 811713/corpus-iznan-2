Nekkni s yiɛeggalen n Useqqamu Aɣerfan n Lwilaya, negzem-itt di ṛṛay.
Negzem-itt deg ṛṛay deg temsalt-agi n useqdec d usnerni n tutlayt n tmaziɣt.
Imi tuɣal tmaziɣt d tutlayt taɣelnawt tunṣibt, nezwer s usemres-ines deg Useqqamu-a.
D nekkni i d Aseqqamu amenzu i yuran tilwiḥin akk yellan daxel n Useqqamu-agi-nneɣ s tmaziɣt.
Am wakken daɣen i d-nesuzur yis-s ayen nxeddem.
I wakken ad taf amkan i as-ilaqen, ilaq ɣef tsedduyin d yimḍebbren d yimezdaɣ, ad xedmen ayen zemmren.
Ad xedmen, yal yiwen di taɣult-is ilmend n usnerni n tutlayt-agi-nneɣ.
Ilmend n waya, Aseqqamu Aɣerfan n Lwilaya n Tizi Uzzu, yefka tadrimt n ukkuẓ tmerwin n yimelyunen i yal taɣiwant.
I wakken ad arunt tilwiḥin n tnilwin s tmaziɣt.
Am wakken diɣ, i d-neslul arraz n tɣiwant ara yesqedcen tamaziɣt ugar deg wakal-is.
Yetturaǧu ad yettwafraq deg tmeɣra n usfugel n yennayer n sin igiman d tẓa twinas d ṣa tmerwin.
Arraz-agi, deg tezrigt-is tamezwarut, ad iḥaz aṭas n yiḥricen.
Yezmer ad yili n twennaḍt, yezmer ad yili n tedbelt neɣ deg useddu n tɣiwant n yal ass.
Ma d iswi-nneɣ deffir waya, d axlaq n temḥezwert gar seddis tmerwin d ṣa n tɣiwanin-nneɣ.
D usnerni n tutlayt tamaziɣt di tmetti.
Nessarem ad d-yawi warraz-agi ayen yelhan i lwilaya-nneɣ, am wakken i t-yewwi warraz n Aysat Rabaḥ.
Arraz n Aysat Rabaḥ n tezdeg deg uḥric n useḥbiber ɣef twennaḍt.
Dɣa, ma tzemmreḍ ad aɣ-tefkeḍ taḥawact n tezrigt-agi tis sebɛa n temsizzelt Aysat Rabaḥ n tezdeg?
Ugar n ṣa tmerwin n tuddar i ijerrden iman-nsent i tezrigt-agi tamaynut.
Ulamma, yenqes s waṭas wuṭṭun-agi ɣef useggas iɛeddan, i yewwḍen ɣar twinest d snat n tuddar. 
Maca nessaram ad tili xir n tezrigt iɛeddan.
